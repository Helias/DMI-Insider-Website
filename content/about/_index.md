---
title: "Chi siamo"
description: "Chi sono i DMI Insider."
author_image : "images/logo.svg"
draft: false
---

Siamo un gruppo eterogeneo di studenti universitari accomunati dalla voglia di contribuire attivamente alla rappresentanza del proprio dipartimento. La nostra lista è indipendente e apartitica, non escludiamo però la possibilità di collaborare con associazioni e rappresentanti
di altre liste universitarie, a patto di preservare l'integrità che ci contraddistingue.
Promuoviamo − anche esternamente e con l'aiuto di associazioni terze − i progetti nati per il DMI.

Possiamo fissare l'inizio della nostra timeline sul concludersi del 2016.
Il non raggiungimento del QUORUM che ha caratterizzato il biennio 2014/2016 aveva lasciato
il dipartimento sprovvisto di organi di rappresentanza, una necessità che non poteva più essere ignorata e che ci ha spinto a metterci in gioco.

I bisogni degli studenti del DMI devono avere un ruolo centrale e non essere un dettaglio irrilevante
del grande quadro politico universitario, è questa l'idea alla base della nostra lista, che tutt'oggi ci caratterizza, in accordo con il nome che abbiamo deciso di darle.

Il nostro obiettivo è migliorare il flusso d'informazioni che intercorre tra docenti e studenti, tenendo sempre in considerazione delle segnalazioni e delle necessità di questi ultimi, comunicando tempestivamente ogni novità.

Negli anni siamo cresciuti − non solo in termini di numeri ma anche sul piano personale e collettivo − divenendo la realtà rappresentativa più importante del Dipartimento di Matematica e Informatica, senza mai vedere i meriti passati come un pretesto per cullarci ma ricercando quotidianamente l'innovazione e il miglioramento.
